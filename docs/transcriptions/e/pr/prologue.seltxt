Now bloweþ þís newe fruít · þᵗ late bıgan to ſprínge
Þat to ís kunde erítage · manku̅ne ſchal brínge .
Þís new fruít of wham ıſpeke · ís our͛ crıſtendom
Þᵗ late was on erþe ıſowe · & late vorþ ıt com .
So hard & luþ͛ was þᵗ lond · on whuch ít ſcholde ſprınge
Þat wel vnneþe enı rote · me míȝte þ͛ onbrínge .
God hım was þe gardıner · þᵗ gan vurſt þe ſeed ıſowe
Þᵗ was ıhu̅ godes ſone · þᵗ þ͛ vore alıȝte lowe .
Þeiȝ he ſewe þᵗ ſeed him ſelf · ſo hard was mannes þouȝt
Þat ar ít werᵉ wıþ reın ıſprengt · ne míȝte hıt rote nouȝt .
Wıþ a ſwete rines dew · he ſprengede þís harde more
Wíþ ıs ſwete herte blod · & ȝaf ıs lıf þ͛ fore .
Derewarde was þᵗ ſwete blod · þᵗ ít wíþ íſprengt
Ate laſte wíþ ís herte blod · þ͛ com out wat͛ ımengt .
Þo bıgan þís newe ſed · ſomdel to cacche more
Ac ȝer aft͛ þís manı man · ís blod ſchedde þ͛ fore
¶ Vurſt þe martır sᵗ ſteuene & þe apoſtles þᵗ beþ ded
Þᵗ ȝeue herᵉ blod & herᵉ lıf · to noríce þat ſwete ſed .
And þıs oþ͛ martırs ek · þᵗ ourᵉ lordes knıȝtes were
Þat ſchedden here blod vor crıſstendom · þᵗ hıt ıperısed nere
Þe bataıle was ſtrong ınow ·þᵗ ourᵉ ſwete lord nom
& ís decıple ſeþþe abrod · to holden vp crıſtendom .
Whanne a kıng wol bataıle mıme · to holden vp ıs rıȝte
He ordeíneþ vurſt ıs oſt · & ȝarkeþ hı̅ to fíȝte .
Bıfore he ſende ís alblaſters · & ís archers al ſo
Hıs trumpors ſchewe what he ís · & ıs banerᵉs þ͛ to .
And ȝíf þe kíng hardí ıs · mıd þe vurſte he wole beo
Vorto balden alle ís men · þᵗ non ne ſcholde vleo .
Þanne mot ín þe rerewarde · hardí kníȝtes wende .
Herᵉ lordes ríȝtes to holden vp · & þe bataıle brínge to ende .
And ȝíf be bıþ cowardes ín here dede · þe bataıle ís al ílore .
In þís manere ourᵉ ſwete lord · on erþe was ıbore .
Vorte bígínne críſtendom · & to ſette þer verſte more
Hıs trvmpors & ís alblaſters · he ſette vurſt bıfore
¶ Pᷓfetes & pat͛arkes · þᵗ bıfore hı̅ longe wende .
To telle men þᵗ he wold come · herᵉ forto amende
Þ͛ hadde herᵉ fomen hoker · & to bıſmarþ hem lowe .
& tormeneþe he̅ ſweþe ſtronge · & to grounde he̅ slowe .
¶ Seþþe our ſwete lord hı̅ ſelf · to þes bataıle alıȝte
& nom ma̅nes vfeſh & blod · ſıbhom hom he wold fıȝte .
Þ͛is bataıle nolde he nouȝt bıgınne · ne ís ban͛ arere
Ar he hadde vleſhes ſtrengþe · & ar he ful waxe were
¶ He was nıne & twentí ȝer · ar he armedᵉ hı̅ þ͛to
Ar he bıgonne crıſtendom · þıs bataıle vorto do .
Þo he aveng crıſtendom · in þe flum ıordan .
¶ Hıs coſyns Jon þe Baptıſt · armede hı̅ þo þere
Anon as an hardíe knıȝt ·hıs baner he let arere .
Seınt Jon was ís baneor · & ís baner ber bífore
& vaſte þarov as a hardı kníȝy · vorte ıs líf was lore
¶ Þo þe baneor was ıſlawe · þe kıng ne dradde noȝt
In þıs bataıle he wende anon . vorte he was to deþe ıbroȝt
Ac ȝet for al ís ſtronge deþ · ılore he hedde ís rıȝte
Ȝıf ıs kníȝtes of þe rerwarde · þe ſtrengore ne couþ fıȝte
Þe apoſtles ne þe martırs · ar heo were to deþe ibroȝt
Wel auȝte we louıe crıſtendom · þᵗ ſo dere ıs abouȝt
Wıþ ourᵉ lordes herte blod · þᵗ þe ſpere haþ ıſouȝt
¶ Men wılneþ muche to herᵉ telle · of bataıles of kínge .
& of knıȝtes þᵗ hardı werᵉ · þᵗ muchedel ís leſınge
Of [something] & [something] of gẏ [something] ware wide
Þat hardı were bı heıȝ [something] · & ne ſounde [something] herᵉ
Whoſo wılneþ much to herᵉ · telen of ſuche þınge
Hardı apoſtles & martırs · þat hardı knıȝtes were
Þᵗ sofferd þᵗ luþ͛ men . al q̅c herᵉ lımes to tere
Þᵗ ſtedefaſt werᵉ ın bataıle · & ne ıched nouȝt for fer
Tellen ıchelle bı rewe of he̅ · as herᵉ daẏ falleþ in þe ȝer
Vurſt bıgin at Sᵗ Andreu · þ͛ ıs þe furſte feſte
And monion to oþ͛ arwe · þe whıl þe [something] [something]